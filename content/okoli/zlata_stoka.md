---
weight: 4

src: "/img/okoli/zlata_stoka.jpeg"
alt: "zlata_stoka"
link: "https://www.trebonsko.cz/zlata-stoka"
---

## Zlatá stoka

je vodní kanál v Třeboňské pánvi, který zásobuje vodou soustavu rybníků, pomáhá je okysličovat a taktéž pomáhá odvádět přebytečnou vodu během výlovů. Zlatá stoka propojuje pomocí dalších stok rybníky na levém břehu Lužnice. Délka se udává mezi 45 až 50 km s průměrným průtokem okolo 1 m3/s. Průměrný sklon činí pouhých 28,5 cm / km. Vodní kanál byl vystaven dle plánu Štěpánka Netolického z roku 1506. Samotná realizace začala o dva roky později a dle většiny zdrojů byla dokončena roku 1518. Systém Zlaté stoky navazoval na předchozí kratší kanál nazývaný Strúha, který byl během husitských válek poničen. Název Zlatá stoka se vžil až za Schwarzenbergů z důvodu její důležitosti pro soustavu rybníků. Pro vodní plavbu je nesjízdná. V okolí kanálu se nachází množství chráněných oblastí, ve kterých se vyskytuje různorodá fauna a flóra.
