---
weight: 5

src: "/img/okoli/chlum_u_trebone.jpeg"
alt: "chlum_u_trebone"
link: "https://www.trebonsko.cz/chlum-u-trebone"
---

## Chlum u Třeboně

(německy Chlumetz bei Wittingau) je městys s přibližně dvěma tisíci obyvateli. Chlum se nachází poblíž rakouských hranic - přibližně 5 kilometrů od něj leží rakouské městečko Litschau. První písemná zmínka o obci pochází z roku 1399. V 15. století se v okolí těžila železná ruda, která zde byla zpracovávána až do počátku 20. století a po jejím vytěžení následoval rozvoj sklářství. Byla založena dlouholetá tradice ve výrobě uměleckého skla (Český křišťál, sklářská škola). V roce 1885 byl založen Sbor dobrovolných hasičů. Za návštěvu určitě stojí místní zámek a také poutní a farní kostel Nanebevzetí Panny Marie.
